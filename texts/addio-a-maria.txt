title Addio a Maria
author Libero Bovio
music Vincenzo D'Annibale
year 1942

Addio, Maria, canzona d' 'e ccanzone,
Luce e cumpagna 'e tutt' 'a vita mia!
"Addio" te dico senza cante e suone,
Sulo cu ll'+uocchie d' 'a malincunia.
 
I' lasso 'o mare, tu ce pienze? 'O mare,
'O mare d'+oro nun 'o vego cchiù
E cchiù nun vego ll'+albe chiare, chiare
Ch'+erano fresche comm'â giuventù.
 
Addio, Maria, Maria,
Salutammella Napule pe' mme!
Dille ch'è stata 'a passiona mia!
Dille ca ll'+aggio amata quant'+a te!
 
Maria, sì stata 'a vita d' 'e ccanzone,
E mò sì 'a vita 'e chi nun ce sta cchiù.
I' moro 'mbracci'+a te, nun te n'+adduone?
Ca i' canto e moro sott' 'o cielo blu.
 
E moro e canto: Napule, sì bella!
E 'o popolo sultanto è degno 'e te.
Napule, sì 'na rosa, sì 'na stella,
Sì 'na stella ca luce comm'+a cche!
 
Addio, Maria, Maria,
Salutammella Napule pe' mme!
Dille ch'è stata 'a passiona mia!
Dille ca ll'+aggio amata quant'+a te!
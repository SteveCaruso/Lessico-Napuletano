title Guapparia
author Libero Bovio
music Rodolfo Falvo
year 1914

Scetateve, guagliune 'e malavita,
Ca è 'n+tussecosa assaje 'sta serenata!
Io song' 'o 'nnammurato 'e Margarita
Ch'è 'a femmena cchiù bella d' 'a 'N+frascata.
 
Ll'+aggio purtato 'o capo cuncertino
P' 'o sfizio 'e me fà sentere 'e cantà.
Mm'+aggio bevuto 'nu bicchiere 'e vino
Pecché stanotte 'a voglio 'n+tussecà.
 
Scetateve, guagliune 'e malavita!
 
È accumparuta 'a luna a ll'+intrasatto
Pe' lle dà 'o sfizio 'e me vedè distrutto.
Pe' chello che 'sta femmena m'+ha fatto,
Vurria c' 'a luna se vestesse 'e lutto.
 
Quanno se ne venette â parta mia,
Ero 'o cchiù guappo 'e vascio â Sanità.
Mò, c'+aggio perzo tutt' 'a guapparia,
Cacciatemmenne 'a dint' â suggità!
 
Scetateve, guagliune 'e malavita!
 
Sunate, giuvinò, vuttate 'e mmane!
Nun v'+abbelite, ca stò buono 'e voce!
I' mme fido 'e cantà fino a dimane
E metto 'ncroce a chi m'+ha miso 'ncroce.
 
Pecché nun va cchiù a tiempo 'o mandulino?
Pecché 'a chitarra nun se fa sentì?
Ma comme? Chiagne tutt' 'o cuncertino,
Addò c'+avess' 'a chiagnere sul'+i'.
 
Chiagnono 'sti guagliune 'e malavita.
title 'E ttrezze 'e Carulina
author Salvatore Di Giacomo
music Salvatore Gambardella
year 1895

Oje petteno, ca piettene
'E ttrezze 'e Carulina,
Damme 'nu sfizio, scippala,
Scippala 'na matina!
 
E tu, specchio, addò luceno
Chill'+uocchie, addò cantanno
Ride e se 'm+mira, appannete,
Quanno se sta ammiranno!
 
Llenzole addò se stennono
'E ccarne soje gentile,
'N+fucateve, pugnitela,
Tutto 'stu mese 'abbrile!
 
E vuje, teste d'+anepeta,
D'+aruta e resedà,
Seccate 'ncopp'+a ll'+asteco
Faciteve truvà!
 
Ma 'o petteno ca pettena
'E ttrezze 'e Carulina,
È sempe 'o stesso petteno
'E tartaruga fina.
 
'O specchio è de Venezia
E nun ha fatto mosse,
'E llenzulelle smoveno
'N'+addore 'e spicaddossa.
 
E manco nun me sentono
Ll'+aruta e 'a resedà.
Cchiù ampresso 'ncopp'+a ll'+asteco
Abbrile 'e ffa schiuppà.
 
E 'sti scungiure, è inutile,
Nn' 'a ponno cchiù arrevà.
Cchiù 'n+fama e cchiù simpatica,
Cchiù bella assaje se fa!
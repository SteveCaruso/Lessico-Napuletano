title 'A Livella
author Totò
year 1964

audio 'a-livella.mp3 Totò

Ogn'+anno, il due novembre, c'é l'+usanza
per i defunti andare al Cimitero.
Ognuno ll'+adda fà chesta crianza;
ognuno adda tené chistu penziero.
 
Ogn'+anno, puntualmente, in questo giorno,
di questa triste e mesta ricorrenza,
anch'+io ci vado, e con dei fiori adorno
il loculo marmoreo 'e zi' Vicenza.
 
St'+anno m'é capitato 'navventura...
dopo di aver compiuto il triste omaggio.
Madonna! si ce penzo, e che paura!,
ma po' facette un'+anema e curaggio.
 
'O fatto è chisto, statemi a sentire:
s'+avvicinava ll'+ora d'à chiusura:
io, tomo tomo, stavo per uscire
buttando un occhio a qualche sepoltura.
 
"Qui dorme in pace il nobile marchese
signore di Rovigo e di Belluno
ardimentoso eroe di mille imprese
morto l'11 maggio del'31"
 
'O stemma cu 'a curona 'ncoppa a tutto...
...sotto 'na croce fatta 'e lampadine;
tre mazze 'e rose cu 'na lista 'e lutto:
cannele, cannelotte e sei lumine.
 
Proprio azzeccata 'a tomba 'e stu signore
nce stava 'n 'ata tomba piccerella,
abbandunata, senza manco un fiore;
pe' segno, sulamente 'na crucella.
 
E ncoppa 'a croce appena se liggeva:
"Esposito Gennaro - netturbino":
guardannola, che ppena me faceva
stu muorto senza manco nu lumino!
 
Questa è la vita! 'ncapo a me penzavo...
chi ha avuto tanto e chi nun ave niente!
Stu povero maronna s'+aspettava
ca pur all'+atu munno era pezzente?
 
Mentre fantasticavo stu penziero,
s'+era ggià fatta quase mezanotte,
e i'+rimanette 'nchiuso priggiuniero,
muorto 'e paura... nnanze 'e cannelotte.
 
Tutto a 'nu tratto, che veco 'a luntano?
Ddoje ombre avvicenarse 'a parte mia...
Penzaje: stu fatto a me mme pare strano...
Stongo scetato... dormo, o è fantasia?
 
Ate che fantasia; era 'o Marchese:
c'+o' tubbo, 'a caramella e c'+o' pastrano;
chill'+ato apriesso a isso un brutto arnese;
tutto fetente e cu 'nascopa mmano.
 
E chillo certamente è don Gennaro...
'omuorto puveriello...'o scupatore.
'Int 'a stu fatto i' nun ce veco chiaro:
so' muorte e se ritirano a chest'+ora?
 
Putevano sta' 'a me quase 'nu palmo,
quanno 'o Marchese se fermaje 'e botto,
s'+avota e tomo tomo.calmo calmo,
dicette a don Gennaro:"Giovanotto!
 
Da Voi vorrei saper, vile carogna,
con quale ardire e come avete osato
di farvi seppellir, per mia vergogna,
accanto a me che sono blasonato!
 
La casta è casta e va, si, rispettata,
ma Voi perdeste il senso e la misura;
la Vostra salma andava, si, inumata;
ma seppellita nella spazzatura!
 
Ancora oltre sopportar non posso
la Vostra vicinanza puzzolente,
fa d'+uopo, quindi, che cerchiate un fosso
tra i vostri pari, tra la vostra gente"
 
"Signor Marchese, nun è colpa mia,
i'+nun v'+avesse fatto chistu tuorto;
mia moglie è stata a ffa' sta fesseria,
i' che putevo fa' si ero muorto?
 
Si fosse vivo ve farrei cuntento,
pigliasse 'a casciulella cu 'e qquatt'+osse
e proprio mo, obbj'...'nd'+a stu mumento
mme ne trasesse dinto a n'+ata fossa".
 
"E cosa aspetti, oh turpe malcreato,
che l'+ira mia raggiunga l'+eccedenza?
Se io non fossi stato un titolato
avrei già dato piglio alla violenza!"
 
"Famme vedé.-piglia sta violenza...
'A verità, Marché, mme so' scucciato
'e te senti; e si perdo 'a pacienza,
mme scordo ca so' muorto e so mazzate!...
 
Ma chi te cride d'+essere... nu ddio?
Ccà dinto, 'o vvuo capi, ca simmo eguale?...
...Muorto si'+tu e muorto so' pur'+io;
ognuno comme a 'na'+ato é tale e quale".
 
"Lurido porco!...Come ti permetti
paragonarti a me ch'+ebbi natali
illustri, nobilissimi e perfetti,
da fare invidia a Principi Reali?".
 
"Tu qua' Natale... Pasca e Ppifania!!!
T'+'o vvuo' mettere 'ncapo...'int'+a cervella
che staje malato ancora è fantasia?...
'A morte 'o ssaje ched'+'e?...è una livella.
 
'Nu rre, 'nu maggistrato, 'nu grand'+ommo,
trasenno stu canciello ha fatt'+o punto
c'+ha perzo tutto, 'a vita e pure 'o nomme:
tu nu t'+hè fatto ancora chistu cunto?
 
Perciò, stamme a ssenti... nun fa'+'o restivo,
suppuorteme vicino-che te 'mporta?
Sti ppagliacciate 'e ffanno sulo 'e vive:
nuje simmo serie... appartenimmo à morte!"
title 'A canzona 'e Surriento
author Egidio Scutellaro
music Vincenzo D'Annibale
year 1949

Guarda che bella 'nfrascata,
Siente c'+addore 'e limone;
Tutto Surriento è affatato,
Tutt' 'e ciardine sò 'nfiore.
 
Ll'+aria è serena e celeste,
Ll'+acqua d' 'o mare è turchina.
Riestete fore â fenesta,
Luntana 'sta voce te chiamma:
Marì!
 
Nun pozzo darte 'nu regno,
Nun tengo casa e brillante.
'A varca e 'a canzona 'e Surriento
Te dongo; e 'stu core ca spera pe' tte!
 
'Stu sciato 'e viento gentile,
Dimme, si è museca o voce?
Ll'+onne ce cantano 'a nonna.
Tutto è 'na connola 'e pace.
 
Luceno ll'+uocchie 'int'+a ll'+uocchie,
Tremma 'sta vocca vasata.
Riestane 'ncopp'ê ddenocchie
Cu 'e mmane 'int'ê mmane, durmenno,
Marì!
 
Nun pozzo darte 'nu regno,
Nun tengo casa e brillante.
'A varca e 'a canzona 'e Surriento
Te dongo; e 'stu core ca spera pe' tte!
 
Stanche 'e 'na notte 'e fatica
Tornano 'e vuzze arrancanno.
Pallida e pesola 'a luna
Cade a punente tremmanno.
 
Bella, tu pure arrepuose,
Sazia 'e 'sta notte d'+ammore.
Cu 'e mmane 'ncroce, scurnosa,
Durmenno me suonne e me chiamme,
Marì!
 
Nun pozzo darte 'nu regno,
Nun tengo casa e brillante.
'A varca e 'a canzona 'e Surriento
Te dongo; e 'stu core ca spera pe' tte!
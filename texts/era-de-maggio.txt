title Era de maggio
author Salvatore Di Giacomo
year 1885

audio era-de-maggio--roberto-murolo.mp3 Roberto Murolo
audio era-di-maggio--enzo-de-muro-lomanto.mp3 Enzo DeMuro Lomanto
audio era-de-maggio--giacomo-rondinella.mp3 Giacomo Rondinella

#Verse 1

Era de maggio e te cadeano nzino
a schiocche a schiocche li ccerase rosse,
fresca era ll'+aria e tutto lu ciardino
addurava de rose a ciente passe.
 
Era de maggio; io, no, nun me ne scordo,
na canzona cantàvemo a doie voce;
cchiù tiempo passa e cchiù me n'+allicordo,
fresca era ll'+aria e la canzona doce.
 
  E diceva: «Core, core!
  core mio, luntano vaie;
  tu me lasse e io conto ll'+ore,
  chi sa quanno turnarraie!»
 
  Rispunneva io: «Turnarraggio
  quanno tornano li rrose,
  si stu sciore torna a maggio,
  pure a maggio io stonco ccà».

#Verse 2

E so' turnato, e mo, comm'+a na vota,
cantammo nzieme [lu mutivo antico|la canzona antica];
passa lu tiempo e lu munno s'+avota,
ma ammore vero, no, nun vota vico.
 
De te, bellezza mia, m'+annammuraie,
si t'+allicuorde, nnanze a la funtana:
ll'+acqua llà dinto nun se secca maie,
e ferita d'+ammore nun se sana.
 
  Nun se sana; ca sanata
  si se fosse, gioia mia,
  mmiezo a st'+aria mbarzamata
  a guardarte io nu' starria!
 
  E te dico: «Core, core!
  core mio, turnato io so',
  torna a maggio e torna ammore,
  fa de me chello che buo'!».
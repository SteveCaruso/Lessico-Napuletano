title Ammore canta
author Ernesto Murolo
music Ernesto Tagliaferri
year 1930

Sole d'+abbrile, scetate!
Già tutt' 'e stelle morono,
Scetate!
Famm' 'e ffeneste 'e Napule arapì!
Chien' 'e suspire è ll'+aria,
Tutt' 'e suspire 'e ffemmene
Ca 'mbracci'+a mme, stanotte, 'int' 'o silenzio,
Scurnose e bbelle, m'+hanno ditto "Sì!"
 
Pe' chi canto? E chi sò?
Canto! Canto pe' Napule.
Canto, mme chiammo Ammore.
Canto e me tremmano,
Cchiù ardente e doce,
'E core 'e tutt' 'o munno 'int'+a 'stu core,
'E vvoce 'e tutt' 'o munno 'int'+a 'sta voce.
 
'O sole sponta. Scetate!
Cu 'sta canzona, oje Napule,
Scetate!
Chi è 'n+nammurato nun ha da durmì!
Tutt' 'e ccampane sonano,
Tutt' 'e ffeneste luceno.
Faccelle 'e suonno, 'm+miez' ê rrose e a ll'+ellera,
S'+affacciano, 'n+cantate, pe' sentì.
 
Pe' chi canto? E chi sò?
Canto! Canto pe' Napule.
Canto, mme chiammo Ammore.
Canto e me tremmano,
Cchiù ardente e doce,
'E core 'e tutt' 'o munno 'int'+a 'stu core,
'E vvoce 'e tutt' 'o munno 'int'+a 'sta voce.
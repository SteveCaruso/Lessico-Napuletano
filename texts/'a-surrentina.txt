title 'A surrentina
author Giambattista De Curtis
music Ernesto De Curtis
year 1906

Sò venuto a Surriento,
A 'sta bella marina,
Cu 'na vela latina,
Cu 'na refola 'e viento.
 
Aggio visto 'e ciardine,
Sciure, arance e limone
E 'e cchiù belli gguaglione
Ca se ponno crià.
 
E llà 'mmiezo, 'a cchiù cara,
'A diletta 'e 'stu core
Ca me struje d'+ammore,
E nun pozzo parlà.
 
Vurria passà la vita a 'stu paese,
'Mmiez'+a 'sta gente bella.
Vurria abballà pur'+i' 'na tarantella
'Nzieme cu' tte.
 
Si sò triste 'e penziere,
Vuje partite a mumento!
Jatevenne a Surriento
Ca pruvate piacere!
 
Llà vedite 'o Deserto
Cu 'e mmuntagne viola
E 'na schiera 'e ffigliole
Ca sò tutte buntà.
 
E si llà suspirate,
Quante e quante sò 'e ppene,
Llà, chell'+aria, s' 'e ttene
E maje cchiù nun v' 'e ddà.
 
Vurria passà la vita a 'stu paese,
'Mmiez'+a 'sta gente bella.
Vurria abballà pur'+i' 'na tarantella
'Nzieme cu' tte.
title Luna nova
author Salvatore Di Giacomo
year 1885

La luna nova ncopp'+a lu mare
stenne na fascia d'+argiento fino;
dint'+a la varca nu marenare
quase s'+addorme c' 'a rezza 'nzino...
 
   Nun durmí, scétete, oi marenà,
   votta 'sta rezza, penza a vucà!
 
Dorme e suspira stu marenare,
se sta sunnanno la nnammurata...
Zitto e cuieto se sta lu mare,
pure la luna se nc'è ncantata...
 
   Luna d'+argiento, lass' 'o sunnà,
   vaselo nfronte, nun 'o scetà...
 
Comme a stu suonno de marenare
tu duorme, Napule, viat' a tte!
Duorme, ma nzuonno lacreme amare
tu chiagne, Napule!... Scétete, scé'!...
 
   Puozze na vota resuscità!...
   Scétate, scétete, Napule, Na'!...
title Brinneso
author Libero Bovio
music Nicola Valente
year 1922

Brinneso alla salute
Dell'+amirosa mia ca s'è sposata!
'E ccummarelle meje, ca nce sò ghiute,
Diceno che pareva una popata.
Ed indi poi noi li facciamo un brinneso
Alla per noi difunda donna amata.
 
Vino, vinello,
Se per la donna il masculo è un trastullo,
Io ho stato l'+Allirchino e il Purginello.
Mò rido e abballo
E mme ne frocolejo della mia bella,
Ché a queste scemità nci ho fatto il callo!
 
Col calicio levato,
Mme conto tutt' 'e llacreme chiagnute
Per te, dorge ed indegno oggetto amato,
Ca t'+hê pigliato giuventù e salute.
Vevite, amice: chisto è vino 'e Proceta,
'N'+atu bicchiere e nce ne simmo jute!
 
Vino sincero,
Ho detto al cuoro, al povero mio cuoro:
Chiagne pe' cunto tujo, ca i' mò stò allero!
Perché, a chest'+ora,
Mentre tu faje ll'+Otello e ti disperi,
Forse la signorina è già signora!
 
Mò ca stò frasturnato,
Nun me lassate sulo 'm+miez' â via!
V'+aggio fatto spassà, mi ho dispendiato.
Mò purtateme â casa 'e mamma mia!
E alla mia vecchia, vuje ll'+avit' 'a dicere:
"Questa crapa è tuo figlio!" E accussì sia!
 
Vinello puro,
Mentre gli sposi stanno cuoro a cuoro,
Che scherzo appresentarse dint' ô scuro!
E alla signora
Io lle direbbe: "Nun avè appaura!
Io sono un morto che cammina ancora".
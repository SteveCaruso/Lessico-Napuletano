title Carcere
author Libero Bovio
music Ferdinando Albano
year 1933

Carcere ca me tiene carcerato,
Privo d' 'a libbertà, senza 'n'+ajuto.
Tutte ll'+amice m'+hanno abbandunato,
Pur' 'e pariente m'+hanno scanusciuto.
 
Aggio fatto rebbene a tuttuquante
E chesto 'n'+aggio avuto: tradimente!
Sabato a sera, la mia cara amante
È ghiuta a Piererotta alleramente.
 
Anelle, anelle…
Zompa chi pò! La mia amirosa abballa
E io stò 'a vintuno mise 'int' ê ccancelle
Per la mia bella.
Anelle, anelle…
 
Chiagnere t'+aggi' 'a fà comme chiagn'+io,
E t'+aggi' 'a fà pruvà ch'+amaro è 'o chianto!
Quanto t'+amavo! E mò sì ll'+odio mio.
Mò te disprezzo. E t'+apprezzavo tanto!
 
Pe' tte stò dinto ccà, pe' 'st'+uocchie belle.
E stò cuntanno 'e mise, 'e juorne, ll'+ore.
Quann'+haje 'a nutizia ch'+esco da 'e ccancelle,
Meglio ca spatrie 'n+copp'+a 'nu vapore.
 
Sciore 'e granato…
Chisto è 'n'+avvertimento e 'nu saluto
Per voi, signora, e per il vostro amato.
Bona salute!
Sciore 'e granato…
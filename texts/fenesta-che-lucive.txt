title Fenesta che lucive
author Unknown
music Guglielmo Cottrau
year 1600

Fenesta che lucive e mò nun luce,
Sign'+è ca nenna mia stace ammalata.
S'+affaccia la sorella e me lu dice:
"Nennella toja è morta e s'+è atterrata.
 
Chiagneva sempe ca durmeva sola,
Mò dorme co li muorte accompagnata".
 
"Cara sorella mia, che me dicite?
Cara sorella mia, che me contate?"
"Guardate 'n+cielo si nun me credite!
Purzì li stelle stanno appassiunate.
 
È morta nenna vosta, ah, sì, chiagnite!
Ca quanto v'+aggio ditto è beritate!
 
Va' nella cchiesa e scuopre lu tavuto!
Vide nennella toja comm'+è tornata!"
Da chella vocca ca n'+asceano sciure,
Mò n'+esceno li vierme. Oh, che piatate!
 
Zì parrocchiano mio, abbece cura:
'Na lampa sempe tienece allummata!
 
Ah! Nenna mia, sì morta, puvurella!
Chill'+uocchie chiuse nun l'+arape maje!
Ma ancora a ll'+uocchie mieje tu para bella
Ca sempe t'+aggio amata e mmò cchiù assaje!
 
Potesse a lo mmacaro morì priesto
E mm'+atterrasse a lato a tte, nennella!
 
Addio fenesta, restate 'n+zerrata,
Ca nenna mia mò nun se pò affacciare!
Io cchiù nun passarraggio pe' 'sta strata.
Vaco a lo camposanto a passiare.
 
'Nzino a lo juorno ca la morte 'ngrata
Me face nenna mia ire a trovare.
title Autunno
author Libero Bovio
music Ernesto De Curtis
year 1913

Forse è ll'+autunno
Ca me mantene 'sta malincunia.
Chiove a zeffunno,
Ninetta mia.
È uttombre quase, vierno me pare.
Jurnate fredde, nuttate amare.
Sempe aspettanno ca 'na parola,
Una, una sola,
Me venesse 'a te,
Me venesse 'a te.
 
E tu che faje?
Staje allera o malinconica 'e 'sti juorne?
Me pienze maje?
Tuorne o nun tuorne?
E sì, faje buono, statte luntana,
Tanto, è passata 'n'+annata sana
Ca nun m'+hê scritto cchiù 'na parola,
Una, una sola.
Già, sì sempe tu!
Già, sì sempe tu!
title 'A zingara
author Domenico Furnò
music Nicola Valente
year 1927

"E damme 'a mano" –
'Na zingara m'+ha ditto –
"Ca, quanto pe' destino puorte scritto,
T' 'o vvoglio fà sapè.
Ce sta 'n'+amico, buono quanto maje,
Ca te vò bbene assaje
E tutto fa pe' tte".
 
Vattenne, oje zingara,
Nun me fà ridere!
Cheste sò chiacchiere
Ca me vuò vennere
P' 'a verità!
 
Amice, 'ncopp' ô munno, nun esistono!
'N'+amico sulo è 'o primmo amico mio,
E 'st'+amico songh'+io!
 
"E damme 'a mano
Ca te farrà piacere.
Te voglio anduvinà tutt' 'e penziere
Ca stanno 'ncap'+a tte.
Tu tiene 'nu parente, gran signore
Ca, 'n'+atu ppoco, more
E tu sarraje 'nu rre".
 
Vattenne, oje zingara,
Nun me fà ridere!
Cheste sò chiacchiere
Ca me vuò vennere
P' 'a verità!
 
Pariente cu 'e denare nun ne morono!
Unu parente io tengo, gran signore:
Sulamente 'stu core!
 
"Tu dint' ô core
'Na passione tiene
Pe' 'na femmena bella ca vuò bbene
E ca bbene te vò.
E, dint'+a 'st'+uocchie tuoje chiare e lucente,
'Na lacrema cucente
Ce sta passanno mò".
 
È overo, oje zingara!
Ce sta 'na femmena,
Sincera e tennera,
C' 'a vita a chiagnere
Passa pe' mme.
 
E chesta c'+anduvine è 'a sola femmena
Ca i' voglio bbene cchiù d' 'a vita mia!
E chest'è mamma mia.
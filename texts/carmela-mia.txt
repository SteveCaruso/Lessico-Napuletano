title Carmela mia
author Aniello Califano
music Enrico Cannio
year 1903

Addio, Carmè, dimane aggi' 'a partì!
I' sò surdato, 'a Patria aggi' 'a servì.
'A luntananza nun me fa scurdà
'E 'st'+uocchie belle fatte pe' 'n+cantà.
Tutte 'sti mise senza me vedè,
Sarraje sincera comm'+io sò cu tte?
 
Carmè, Carmè!
T'+aggi' 'a lassà,
Nun c'è che ffà!
Carmè, Carmè!
Luntano 'a te
Chi nce pò stà?
 
'A fantasia te turmentarrà,
A tanta ccose te farrà penzà.
Tu sì gelosa, assaje gelosa 'e me,
Comm'+io geluso songo 'e te, Carmè.
'Ammore vero nun se pò tradì.
Sempe 'a reggina 'e chistu core sì.
 
Carmè, Carmè!
T'+aggi' 'a lassà,
Nun c'è che ffà!
Carmè, Carmè!
Luntano 'a te
Chi nce pò stà?
 
E quanno, sulo, 'int' ô quartiere stò
E 'a passione turmentà me vò.
Suspiro e vaso 'o cierro tujo, Carmè,
Comme si chilli vase 'e ddesse a te.
Da 'o dito, 'aniello mio, nun t' 'o levà,
Scriveme sempe, 'e me nun tte scurdà!
 
Carmè, Carmè!
T'+aggi' 'a lassà,
Nun c'è che ffà!
Carmè, Carmè!
Luntano 'a te
Chi nce pò stà?
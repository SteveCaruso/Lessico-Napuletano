title Bella ca bella sì!
author Armando Gill
music Armando Gill
year 1919

Mme sò scetato a ll'+alba stammatina
E aggiu menato 'a rezza 'm+miez' ô mare.
A 'na fenesta steva Carulina
E me guardava cu chill'+uocchie chiare.
'N+cantato pe' guardà chella sirena
Aggiu perduto a mare 'a rezza chiena.
 
Bella ca bella sì!
Chi te pò maje scurdà?
Si 'st'+uocchie doce me fanno murì,
Sò pure 'a luce ca me fa campà.
 
'A cchiù 'e 'nu mese tengo, 'int'+a 'stu core,
'N+chiuvate ll'+uocchie suoje turchine e doce.
E i' ca nun aggio maje saputo 'ammore
Mò stò perdenno 'a pace, 'o suonno e 'a voce
E me ne fa jettà llacreme amare,
Pe' quanta stelle 'n+cielo e 'a rena a mare.
 
Bella ca bella sì!
Chi te pò maje scurdà?
Si 'st'+uocchie doce me fanno murì,
Sò pure 'a luce ca me fa campà.
 
M'+ha ditto mamma: "Abbada, statte attiento
E nun te ce 'n+canà, ch'è senza core!
Chell'è 'na vela, avota comm' ô viento.
Nce sta chiagnenno cchiù 'e 'nu piscatore!"
Ma senza ll'+uocchie belle 'e Carulina
I' che nce campo a ffà pe' 'sta marina?
 
Bella ca bella sì!
Chi te pò maje scurdà?
Si 'st'+uocchie doce me fanno murì,
Sò pure 'a luce ca me fa campà.
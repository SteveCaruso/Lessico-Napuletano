title Chi se nne scorda cchiù?
author Roberto Marvasi
music Richard Barthelemy
year 1895

Chi se nne scorda cchiù de chella sera?
Senza 'nu sciore chella trezza nera,
Senza 'n'+aniello chella mano 'e cera.
Core che abbruce cchiù de 'na vrasera,
Addò vaje? Sott' 'a bannera
De Rusina a spantecà?
 
Core, uh, quante fantasie:
Una vene e 'n'+auta va:
Vì, che ppoco 'e bbene 'e Ddie
Dint'+a chella scurità!
 
E dint'+a notte scura te chiamaje
E tu veniste e 'o core te tremmaje.
"Pecché tu triemme?"
Diciste: "Penz' ô guaje
Ca me succede si me lassarraje!"
Io risponne: " 'Na voglia maje,
Rusinè, nun dubità!"
 
Core, uh, quante fantasie:
Una vene e 'n'+auta va:
Vì, che ppoco 'e bbene 'e Ddie
Dint'+a chella scurità!
 
Che succerette? E chi ne sape niente?
Saccio ca mò m'+hê fatto 'o trarimento
E 'o core tujo ll'+hê dato a 'nu tenente
Ma nun me 'm+porta: 'a ronna è comm' ô viento!
T'+accarezza e te turmenta,
Te traresce e se ne va!
 
Core, uh, quante fantasie:
Una vene e 'n'+auta va:
Vì, che ppoco 'e bbene 'e Ddie
Dint'+a chella scurità!
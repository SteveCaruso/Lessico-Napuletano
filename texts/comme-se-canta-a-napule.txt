title Comme se canta a Napule
author E.A. Mario
music E.A. Mario
year 1911

Comme se canta a Napule
T' 'o vvuò 'm+parà, pecché già tte n'+adduone
Ca dint' ô core va 'nu raggio 'e sole,
Sentenno 'na canzona.
E Napule chest'è, chesto pò dà,
Pò dà speranze a chi nun spera cchiù,
Resate allere e freve 'e passione.
 
E basta sulamente
'Nu mandulino
P'+avantà 'e ttrezze bbelle e ll'+uocchie doce,
'N'+aria 'e ciardino,
'Nu filo 'e voce,
'Nu core ardente
Ca, ride o chiagne, vò sempe cantà.
 
Ccanzone ca suspirano
Dint'+a 'na varca o sott'+a 'nu barcone,
Ccanzone, allere e triste, ca ogne core
Se 'm+para 'e ogne staggione.
E a chi è straniero e vene, o se ne va,
Core lle dice: "Canta pure tu!
Ricordate 'stu cielo e 'sti ccanzone!"
 
E basta sulamente
'Nu mandulino
P'+avantà 'e ttrezze bbelle e ll'+uocchie doce,
'N'+aria 'e ciardino,
'Nu filo 'e voce,
'Nu core ardente
Ca, ride o chiagne, vò sempe cantà.
 
Pe' chi se canta a Napule
Tu 'o vvuò sapè? P' 'e rrose e p' 'e vviole,
P' 'o cielo e 'o mare e maje pe' fà tesore,
P'+ammore e p' 'e ffigliole.
Perciò chi nasce dint'+a 'sta città,
Passa, cantanno, tutt' 'a giuventù:
Nuttate 'e luna e matenate 'e sole.
 
E basta sulamente
'Nu mandulino
P'+avantà 'e ttrezze bbelle e ll'+uocchie doce,
'N'+aria 'e ciardino,
'Nu filo 'e voce,
'Nu core ardente
Ca, ride o chiagne, vò sempe cantà.
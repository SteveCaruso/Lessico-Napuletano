title Hann' 'a turnà
author Francesco Feola
music Giuseppe Capaldo
year 1917

Oggigiorno tutt' 'e viecchie
Fanno 'e scicche e 'e zerbinotte.
Se capisce, dato il tempo
Fanno lloro,
Fanno lloro 'e giuvinotte.
 
Chi te pizzeca p' 'a strata,
Chi te dice 'a parulella,
Chi te manna 'na 'm+masciata.
Tutto chesto, nèh, pecché?
Pecché manca 'a giuventù.
 
Hann' 'a turnà
'Sti surdatielle nuoste!
Tanno vulimmo fà 'na bella festa.
Dicimmo: "Uno - due,
Oje surdatiello mio,
Menate 'mbracci'+a me!"
 
'Nu vicchiotto canta e attuorno
Ll'+ati viecchie fanno 'o coro.
Luna, ammore e sserenate,
Sò fernute,
Sò fernute 'm+mano a lloro.
 
E se tegnono 'e capille
Sopracciglie e mustaccielle
Pe' parè cchiù piccerille.
Ma 'n+sustanza ch'+hann' 'a fà
Si lle manca 'a giuventù?
 
Hann' 'a turnà
'Sti surdatielle nuoste!
Tanno vulimmo fà 'na bella festa.
Dicimmo: "Uno - due,
Oje surdatiello mio,
Menate 'mbracci'+a me!"
 
'Ncopp' ô bagno stammatina
Se presenta 'nu vavone
E me dice: "Se volete,
Profittate,
Profittate 'e ll'+occasione!"
 
"Vicchiariè, va' te refunne!
Vicchiariè, menate a mare!"
È venuta 'a fin' 'o munno
Cu 'nu viecchio 'e chisti ccà,
Senza fuoco 'e giuventù.
 
Hann' 'a turnà
'Sti surdatielle nuoste!
Tanno vulimmo fà 'na bella festa.
Dicimmo: "Uno - due,
Oje surdatiello mio,
Menate 'mbracci'+a me!"
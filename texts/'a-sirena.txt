title 'A sirena
author Salvatore Di Giacomo
music Vincenzo Valente
year 1897

Quanno 'a luna, affacciannose 'a cielo,
Passa e luce e 'int'+a ll'+acqua se 'mmira
E ce stenne, d'+argiento, 'nu velo,
Mentre 'o viento d' 'a sera suspira.
Quanno io sento, pe' 'st'+aria addurosa,
Comm' 'a voce d' 'a terra luntana,
Lenta lenta, sunà 'na campana,
'Ntenneruto, mme metto a vucà.
 
Tutte me diceno:
"Pe' sotto Proceta,
Si passe, scanzate,
Ca c'+è pericolo.
Ce sta 'na femmena
Ca 'n+canta ll'+uommene.
S' 'e cchiamma e, a ll'+urdemo,
Po' 'e ffa murì".
 
Ah! Voca, vo'!
 
Ma 'na Santa tengo io,
Ca me prutegge e me scanza p' 'a via,
Santa Lucia, Santa Lucia.
 
Voca, voca! 'A 'i' ccà Proceta nera,
Sott' 'o cielo sereno e stellato,
'A vi' ccà, 'mmiez'+a 'st'+aria d' 'a sera,
Tale e quale a 'nu monte affatato.
'A vi' ccà, che silenzio, che pace!
Ll'+ora è chesta d' 'a bella sirena
Scenne, sciulia, s'+abbia 'ncopp' 'a rena
E 'nu segno, cu 'a mano, me fa.
 
'Na voce amabbele
Tremma pe' ll'+aria:
"Scanzate, scanzate,
Ca staje 'npericolo.
Chest'è 'na femmena
Ca, sotto Proceta,
'Ncantate ll'+uommene
Fa rummanè".
 
Ah! Voca, vo'!
 
Ma 'na Santa tengo io,
Ca me prutegge e me scanza p' 'a via,
Santa Lucia, Santa Lucia.
 
Voca, voca, 'a sirena m'+aspetta,
Me fa segno e, cantanno, me dice:
"Piscatò, vuò cagnà 'sta varchetta
Cu 'nu regno e 'na vita felice?"
Voca fore! 'Sta voce 'a cunosco.
Chi me chiamma se chiamma Isabella.
Prucetana, sì 'nfama e sì bella
E me stive facenno murì.
 
'Na voce amabbele
Tremma pe' ll'+aria,
Ma è tutt'+inutile,
Nun me pò vencere.
Saccio a 'sta femmena
Ca, sotto Proceta,
'Ncantate ll'+uommene
Fa rummanè.
 
Ah! Voca, vo'!
 
Ma 'na Santa tengo io,
Ca me prutegge e me scanza p' 'a via,
Santa Lucia, Santa Lucia.
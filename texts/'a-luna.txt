title 'A luna
author Libero Bovio
music Vincenzo D'Annibale
year 1930

'A luna!
'A luna!
 
Doce è 'a malincunia ca mette 'a luna!
Comme è lucente e comme s'+avvicina…
Tieneme astrinto… tieneme p' 'a mano!
Gudimmuncella 'nzieme chesta scena!
Cantame sottovoce 'na canzona!
 
Te voglio bbene!
Te voglio bbene!
Nun 'o facimmo sentere a nisciuno…
 
'A luna!
'A luna!
 
Che dice?
Che dice?
 
Cu 'st'+uocchie penzaruse che me dice?
Caro nce costa 'stu mumento 'e pace,
Ma nun fa niente pur' 'o chianto è ddoce.
'Na stella more e 'n'+ata stella luce…
Stasera tutt' 'e dduje simmo felice!
 
Te voglio bbene!
Te voglio bbene!
Nun 'o facimmo sentere a nisciuno…
 
'A luna!
'A luna!
 
Dimane…
Dimane…
 
Va trova 'e nuje che ne sarrà dimane…
Che t'+aggi' 'a dì si tutto è 'nu destino?
Comme staje fredda… comm'è fredda 'a mano!
E pecché chiagne?
Me vuò dì che tiene?
Stasera staje cchiù pallida d' 'a luna!
 
Te voglio bbene!
Te voglio bbene!
Nun 'o facimmo sentere a nisciuno…
 
'A luna!
'A luna!
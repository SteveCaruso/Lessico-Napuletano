title Core signore
author Salvatore Baratta
music Nicola Valente
year 1920

Sì comm'+a tutt' 'e ffemmene
E po', pe' ghionta 'e ruotolo,
Sì nata 'm+miez' ê zuoccole,
Ce pasce e nce vuò stà.
Capisce si 'nu giovane
È nato c' 'a sciammeria,
Cu 'e scarpe 'e pella lucida,
C' 'a penna e 'o benparlà?

Pirciò ce penzo e dico,
E 'o ddico proprio a tte:
" 'O mmale 'o ssaje qual è?
'O mmale 'o ssaje qual è?
Ca i' sò signore
E tengo 'o core
Cchiù signore 'e te.
Ca i' sò signore
E tengo 'o core
Cchiù signore 'e te".

T'+aggio 'm+parata a scrivere,
T'+aggio 'm+parata a vestere,
Teatre, automobbele pe' te civilizzà.
Ma è stato tutto inutile.
Sì sempe 'a stessa femmena:
'Ngrata, 'gnurante e spruceta
E chiena 'e 'nfamità.

Pirciò ce penzo e dico,
E 'o ddico proprio a tte:
" 'O mmale 'o ssaje qual è?
'O mmale 'o ssaje qual è?
Ca i' sò signore
E tengo 'o core
Cchiù signore 'e te.
Ca i' sò signore
E tengo 'o core
Cchiù signore 'e te".

Si fosse 'n'+atu giovane,
Pe' dignità, per obbligo,
'Sta faccia 'e latte e fravula
Te ll'+avarria 'a sfriggià.
Ma io no, mme metto a ridere,
Te tratto comme mmierete:
Manco 'nu rigo 'e lettera
Scrivo pe' te lassà.

Pirciò ce penzo e dico,
E 'o ddico proprio a tte:
" 'O mmale 'o ssaje qual è?
'O mmale 'o ssaje qual è?
Ca i' sò signore
E tengo 'o core
Cchiù signore 'e te.
Ca i' sò signore
E tengo 'o core
Cchiù signore 'e te".
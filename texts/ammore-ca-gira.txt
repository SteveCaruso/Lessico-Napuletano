title Ammore ca gira
author Giovanni Capurro
music Francesco Buongiovanni
year 1907

Quanno ê vvote mm'+appujavo
Penzaruso 'n+copp' â seggia,
Tu trasive leggia leggia,
Senza manco rifiatà.
Me mettive 'e mmane a ll'+uocchie,
Po' dicive: "Core mio,
Si andevine chi songh'+io,
'Sta vucchella 'a può vasà".
 
Mah!…
Passato è 'n'+anno:
Gira, gì…
Ll'+ammore gira
Comm' ô fummo e se ne va.
Mò
Me vaje scanzanno, Catarì,
Pecché nun tiene cchiù
'O curaggio 'e me guardà.
 
Cchiù te guardo e te rifletto,
Cchiù nun pozzo truvà pace.
Nun mm'+arrivo a fà capace,
Diciarria ca nun sì tu.
E sarria pure cuntento
Si tu ancora me 'n+gannasse,
Si 'stu suonno mio durasse
Senza maje scetarme cchiù.
 
Mah!…
Passato è 'n'+anno:
Gira, gì…
Ll'+ammore gira
Comm' ô fummo e se ne va.
Mò
Me vaje scanzanno, Catarì,
Pecché nun tiene cchiù
'O curaggio 'e me guardà.
 
Dint'+a 'st'+uocchie fosse almeno
Quacche lacrema spuntata,
Né 'sta faccia s'è cagnata
Manco p'+ombra, Catarì.
E nce simmo viste appena
Accussì, senza penziere,
Comme fossemo straniere
Ca nun hanno che se dì.
 
Mah!…
Passato è 'n'+anno:
Gira, gì…
Ll'+ammore gira
Comm' ô fummo e se ne va.
Mò
Me vaje scanzanno, Catarì,
Pecché nun tiene cchiù
'O curaggio 'e me guardà.
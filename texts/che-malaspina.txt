title Che malaspina!
author Enzo Fusco
music Giuseppe Cioffi
year 1945

Nun ce sta sera ca nun stongo a vino,
È meglio ca mme scordo e ca mme stono.
Si veco ca me tremmano 'sti mmane,
Mme vaco a sfrennesià dint' â cantina.
Nun ce sta sera ca nun stongo a vino.
 
Che malaspina sì tu!
Che malaspina!
Astrigne, dint' ê mmaglie 'e 'na catena,
Ll'+ommo ca s'è abbagliato 'e passiona:
Primma ll'+attire e doppo t'+alluntane.
Te cride, 'n+capa a te, ca sì 'n+nucente?
Sì tanta bella, ma sì malamente!
 
Si 'n+nanz' â luce metto 'stu bicchiere,
Ce veco 'n'+ombra ca me fa paura:
'Na faccia 'e santa cu dduje uocchie chiare
Ca s'+annasconne 'o tradimento 'n+core.
Si 'n+nanz' â luce metto 'stu bicchiere.
 
Che malaspina sì tu!
Che malaspina!
Astrigne, dint' ê mmaglie 'e 'na catena,
Ll'+ommo ca s'è stunato 'e passiona:
Primma t' 'o vase e doppo ll'+abbandune.
Mò vaje dicenno ca nn'+hê fatto niente!
Quanto sì bella tu, 'n+fama e 'n+nucente!
 
Comm'+a 'na pianta 'e rrose te criscevo:
'O sole 'e chist'+ammore te vasava,
'O chianto 'e chistu core t'+arracquava.
E tu, malvagiamente, me tradive.
Comm'+a 'na pianta 'e rrose te criscevo.
 
Che malaspina sì tu!
Che malaspina!
Ma si 'na sera sgarro cu 'o bicchiere,
Mme scordo ca 'stu core è 'nu signore
Ma i' penzo: 'A libbertà m'è troppo cara!
Stasera è 'na serata 'e primmavera,
Amice… ve saluto… bonasera…
 
Quanta palomme 'n+cielo songo asciute!
È bella, è troppo bella 'sta nuttata!
'O vino, pure 'o vino se n'è ghiuto!
I' torno â casa senza cumpagnia,
Mm'+addormo dint' ê bbracce 'e mamma mia.
 
Che malaspina!
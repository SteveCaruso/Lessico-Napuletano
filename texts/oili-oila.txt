title Oilì, oilà!
author Salvatore Di Giacomo
music Pasquale Mario Costa
year 1886

Carmè, quanno te veco
Me sbatte 'o core.
Dimmello tu ch'è chesto,
Si nun è ammore?
 
Chest'è ammore!
Oilì, oilà!
E dincello a mamma toja
Si te vò fà mmaretà.
 
Carmè, dincello,
'Nu bellu maretiello
È sempe buono!
Si no tu rieste sola,
Sola, sola, e llariulà!
'A verità, nce vò 'na cumpagnia!
 
Comm'+acqua a la funtana
Ca nun se secca.
Ll'+ammore è 'na catena
Ca nun se spezza.
 
Nun se spezza,
Oilì oilà!
Si se spezza, bonasera,
Nun se pò cchiù 'ncatenà.
 
Carmè, tu 'o ssiente?
'Nu bellu maretiello
È sempe buono!
Si no tu rieste sola,
Sola, sola, e llariulà!
'A verità, nce vò 'na cumpagnia!
 
'Stu core aggio perduto
'Mmiez'+a 'na via.
Tu certo ll'+haje truvato,
Bellezza mia.
 
Ll'+haje truvato,
Oilì, oilà!
Ll'+haje truvato e ll'+annascunne,
Ma vengh'+io pe' mm' 'o piglià.
 
Carmè, dancillo!
'Nu bellu maretiello
È sempe buono!
Si no tu rieste sola,
Sola, sola, e llariulà!
'A verità, nce vò 'na cumpagnia!
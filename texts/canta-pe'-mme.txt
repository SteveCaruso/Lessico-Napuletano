title Canta pe' mme!
author Libero Bovio
music Ernesto De Curtis
year 1909

Canta pe' mme stanotte 'na canzona,
Tu ca sì bella e tiene 'a voce d'+oro!
Cantammella stanotte e ca si moro,
Moro sentenno 'na bella canzona!
 
Canta 'na serenata 'e marenare
C' 'a tantu tiempo nun se canta cchiù!
Mare! Stanotte quanta vvarche a mare!
Ma tu nun cante. Ma a che pienze tu?
 
Canta, ca i' t'+accumpagno cu 'a chitarra!
Chi sà stanotte nun se sceta 'ammore,
Ll'+ammore sfurtunato e cantatore
Ca niente vò: 'nu core e 'na chitarra.
 
Canta, ca è bella Napule addurmuta,
Connola d'+oro pe' chi vò sunnà!
Ma tu che pienze sulitaria e muta?
Ma tu c'+aspiette ca nun vuò cantà?
 
E pecché chiagne si 'a nuttata è bella
E sì figliola e tiene 'a voce d'+oro?
Canta pe' mme, pe' mme ca mme ne moro,
Moro sentenno 'na canzona bella!
 
Canta, luntana mia, ca sì turnata,
Ca sì turnata e nun te ne può ghì!
Canta, pecché te tengo 'n+catenata,
Pecché tu sola m'+hê 'a vedè murì!
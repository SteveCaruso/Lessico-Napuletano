title 'E bbuscie
author Francesco Fiore
music Nicola Valente
year 1935

Ma pecché, ma pecché nun me guarde?
Ch'+è succieso? 'O pputimmo sapè?
Sò venuto 'nu poco cchiù tarde
E va buò mò te spiego 'o ppecché:
Sono stato un momento add' 'o sarto.
Sò busciardo? Busciardo e maligno?
E dimane 'o vestito mm' 'o 'ncigno
Accussì tu me cride, Cuncè!
 
Nun me chiammà busciardo, bella mia,
Pecché mme piglio collera e nun sta!
È overo, i' dico spisso 'na buscia,
Ma ê vvote dico pure 'a verità!
 
M'+hanno visto passà 'ncarruzzella
Cu 'na donna vestita marrò?
Biundulella? Truccata? Un po' snella?
Sissignore… e chi dice ca No?
Ma, Cuncè, se non senti 'a ragione,
Tu non devi tremmà 'e gelusia!
Quella lì, non la sai? È zizia,
'Na sorella cugina 'e mammà.
 
Nun me chiammà busciardo, bella mia,
Pecché mme piglio collera e nun sta!
È overo, i' dico spisso 'na buscia,
Ma ê vvote dico pure 'a verità!
 
E mò dimme, quel tale studente
Ca te vene ogne tanto a truvà,
Quello lì, che cos'è? T'è parente?
Ho capito: è nipote a papà!
E chist'+ato c'+affaccia 'e rimpetto
E ti guarda e ti fa l'+occhiolino?
Pure chisto, Cuncè, t'è cugino?
Ho capito: è nipote a mammà!
 
Nun me chiammà busciardo, bella mia,
Pecché mme piglio collera e nun sta!
È overo, i' dico spisso 'na buscia,
Ma tu nun dice maje 'na verità!
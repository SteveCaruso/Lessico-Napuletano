title 'A tazza 'e cafè
music Vittorio Fassone
author Giuseppe Capaldo
year 1918
audio 'a-tazza-'e-cafè.mp3 Roberto Murolo

#Verse 1

Vurría sapé pecché si mme vedite,
facite sempe 'a faccia amariggiata...
Ma vuje, quanto cchiù brutta ve facite,
cchiù bella, a ll'+uocchie mieje, v'+appresentate...
I' mo nun saccio si ve n'+accurgite!

#Refrain

Ma cu sti mode, oje Bríggeta,
tazza 'e café parite:
sotto tenite 'o zzuccaro,
e 'ncoppa, amara site...
Ma i' tanto ch'+aggi'+'a vutá,
e tanto ch'+aggi'+'a girá...
ca 'o ddoce 'e sott'+'a tazza,
fin'+a 'm+mocca mm'+ha da arrivá!...

#Verse 2

Cchiù tiempo passa e cchiù v'+arrefreddate,
'mméce 'e ve riscaldá..."Caffè squisito!..."
'o bbello è ca, si pure ve gelate,
site 'a delizia d'+'o ccafé granito...
Facenno cuncurrenza â limunata...

#Refrain

Ma cu sti mode, oje Bríggeta,
tazza 'e café parite:
sotto tenite 'o zzuccaro,
e 'ncoppa, amara site...
Ma i' tanto ch'+aggi'+'a vutá,
e tanto ch'+aggi'+'a girá...
ca 'o ddoce 'e sott'+'a tazza,
fin'+a 'm+mocca mm'+ha da arrivá!...

#Verse 3

Vuje site 'a mamma d'+'e rrepassatore?...
E i', bellezza mia, figlio 'e cartaro!...
Si vuje ve divertite a cagná core,
i' faccio 'e ccarte pe' senza denare...
Bella pareglia fóssemo a fá 'ammore!

#Refrain

Ma cu sti mode, oje Bríggeta,
tazza 'e café parite:
sotto tenite 'o zzuccaro,
e 'ncoppa, amara site...
Ma i' tanto ch'+aggi'+'a vutá,
e tanto ch'+aggi'+'a girá...
ca 'o ddoce 'e sott'+'a tazza,
fin'+a 'm+mocca mm'+ha da arrivá!...
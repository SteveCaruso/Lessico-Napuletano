title E tu chi sì?
author Libero Bovio
music Nicola Valente
year 1923

"Sì bello e ricco? E di', quant'+anne tiene?"
"Tiene vint'+anne? E i' tengo 'o ddoppio 'e tte.
Ma cride 'ncap'+a te ca te vò bbene?"
"Quanto sì buono! Me vò bbene a mme!"
 
"E ca tu passe cu 'o cammenatore
Sott' â fenesta, che nce passe a fà?
T' 'o ddico a tte, parola mia d'+onore:
Nun nce passà!"
 
"Vò bbene a mme!
Vò bbene a mme!
E vuò sapè pecché?
Pecché sape ca tu
Dint'+a 'sti mmane meje sì 'na bambù!
Penzace, oje nì,
Penzace, oje nì:
Dint'+a 'sti mmorze 'o ssaje comme te chiejo?
Guarda!… Accussì!"
 
"Tu tiene 'aniello 'e vinte grane a 'o dito
E i' tengo 'e call'+a 'e mmane e niente cchiù!
Tu tutt' 'e juorne cagne 'nu vestito
E i' sempe 'o stesso… sempe 'a blusa blu!"
 
Tu lle prumiette centenare 'e ccose
E chella te risponne sempe: No!
Io 'a saccio fà felice cu ddoje rrose,
Quann'+essa 'e vvò.
 
"Vò bbene a mme!
Vò bbene a mme!
E vuò sapè pecché?
Pecché sape ca tu
Dint'+a 'sti mmane meje sì 'na bambù!
Penzace, oje nì,
Penzace, oje nì:
Dint'+a 'sti mmorze 'o ssaje comme te chiejo?
Guarda!… Accussì!"
 
"Geluso 'e te? E chi sì? Tu nun sì niente!
Sì 'n'+ommo p' 'a pazzia vicino a mme!"
"Toccame 'a mana! Comm'è fredda! 'A siente?
Saje pe' chi tremmo?
Nun 'o ssaje? Pe' tte!"
 
Geluso? Ma ched'è 'sta gelusia?
Pecché nce sta quaccuno meglio 'e me?
I' ca fatico tutt' 'a vita mia,
So' cchiù d' 'o rre!
 
"Vò bbene a mme!
Vò bbene a mme!
E vuò sapè pecché?
Pecché sape ca tu
Dint'+a 'sti mmane meje sì 'na bambù!
Penzace, oje nì,
Penzace, oje nì:
Dint'+a 'sti mmorze 'o ssaje comme te chiejo?
Guarda!… Accussì!"
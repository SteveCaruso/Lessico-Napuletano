title Fatte fà 'a foto!
author Gigi Pisano
music Giuseppe Cioffi
year 1947

'A che facimmo 'ammore tutt'+e dduje,
Nun aggio avuto 'nu ritratto tujo.
Dice ca nun 'o tiene pe' m' 'o dà,
Ma i' tengo 'o mezzo pronto pe' t' 'o ffà.
 
Mm'+ho comprato 'na Kodak,
Ca 'un appena 'a tocco: ttacc,
Gira 'a molla, fa 'nu scatto,
E te caccia 'nu ritratto.
 
T' 'a vuò fà fà 'na foto?
T' 'a vuò fà fà 'na foto?
Jammo, fattella fà, bellezza mia!
Io metto a ffuoco e… ttà,
Tu sì venuta già.
Fatte fà 'a fò,
Fatte fà 'a fò,
Fatte fotografà!
 
Nuje ce vedimmo quase ogne mumento,
Ma chistu fatto nun me fa cuntento.
'A notte, comme faccio a te vedè,
Si 'nu ritratto nun 'o pozzo avè?
 
E perciò cu 'sta Kodak,
Metto 'o dito e faccio "ttacc".
Chella vene llà pe' llà
E mm' 'a vaco a sviluppà.
 
T' 'a vuò fà fà 'na foto?
T' 'a vuò fà fà 'na foto?
Jammo, fattella fà, bellezza mia!
Io metto a ffuoco e… ttà,
Tu sì venuta già.
Fatte fà 'a fò,
Fatte fà 'a fò,
Fatte fotografà!
 
'A primma ca tte faje ce pruove gusto:
Di faccia, di profilo, a mezzo busto.
E va a fernì ca po' me dice a mme:
"Una non basta, me ne faccio tre".
 
E io stò pronto cu 'a Kodak,
Sempe pronto: ttacc-ttacc.
Chillo 'o rollo è luongo 'o ssà.
Dimme, quante ne vuò fà?
 
T' 'a vuò fà fà 'na foto?
T' 'a vuò fà fà 'na foto?
Jammo, fattella fà, bellezza mia!
Io metto a ffuoco e… ttà,
Tu sì venuta già.
Fatte fà 'a fò,
Fatte fà 'a fò,
Fatte fotografà!
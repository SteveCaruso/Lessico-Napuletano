title Ddoje sserenate
author E.A. Mario
music E.A. Mario
year 1919

Stasera, perdunate si v' 'o ddico:
Mettimmoce in accordo e po' sunate!
Nuje ce 'm+puntammo 'm+pont' ô stesso vico
E, sunanno, 'mbrugliammo 'e sserenate.
 
Sunate 'a vosta, i' mme stò zitto e sento!
Facimmo a turno: i' sono doppo 'e vuje.
Si ve servesse ll'+accumpagnamento,
Ccà sta 'a chitarra, sunarriamo a dduje!
 
Ma nun ve dico niente,
Pecché sunammo pe' ddoje 'n+nammurate
Ca nun vanno truvanno 'o cuncertino.
 
Se songo abituate
Ll'+una, a sentì 'a chitarra sulamente,
E ll'+ata, sulamente 'o mandulino.
 
'Sta serenata vosta va a chi tene
Ll'+uocchie turchine e belle, a comme pare.
Ah, pure nenna mia, ca i' voglio bbene,
Tene ll'+uocchie turchine comm' ô mare.
 
E sta a 'o quarto piano 'a vosta? E comme?
E se chiamma Maria? Maria?! – Maria! –
Tene 'e stess'+uocchie? Tene 'o stesso nomme?
Sta ô quarto piano? È 'a 'n+nammurata mia!
 
E nuje ca, ingenuamente,
Venimmo ccà a sciupà 'sti sserenate,
Mentre forse lle sta 'n'+ato vicino!
 
Ce vò tenè appaldate
Pe' se spassà, comme si fosse niente,
Mò cu 'a chitarra e mò cu 'o mandulino.
 
Allero, amico! E 'o ddico alleramente
Ca 'e scieme comm'+a nuje sò tante e tante!
E chesta, ch'+era bella veramente,
Nun puteva tenè sulo 'n'+amante!
 
Ma 'n'+ati dduje già spontano! E scummetto
Ca songo comm'+a nuje: dduje sfurtunate!
Vedimmo 'e cumbinà chistu quartetto,
È bello 'stu quartetto d' 'e cecate!
 
Vuje nun dicite niente?
Ah, vuje tremmate? Sì, vuje 'n+tartagliate
E i' pure tremmo. Parlo, ma scumbino!
 
Nuje simmo 'n+nammurate!
E chiagne 'sta chitarra tristamente
E, tristamente, chiagne 'o mandulino.
title Chella d' 'e rrose
author Beniamino Canetti
music Rodolfo Falvo
year 1929

Chella ca me cercava sempe 'e rrose,
Chiena 'e frischezza e tutta simpatia,
Nun sta passanno cchiù pe' chesta via;
Chi sà che ll'+hanno ditto contro 'e me!
 
E me passano pe' 'n+nanze
Tutt' 'e ccumpagne soje, a una, a una.
Ma che sfurtuna!
Chella d' 'e rrose,
Chella d' 'e rrose
I' nun 'a veco cchiù.
 
I' saccio 'o nomme ma nun saccio 'a casa.
A chi ce 'o vaco a dì c' 'a voglio bbene?
Mò c' 'a vurria vedè, cchiù nun ce vene.
Nisciuno cchiù è sincero attuorno a me.
 
E me passano pe' 'n+nanze
Tutt' 'e ccumpagne soje, a una, a una.
Ma che sfurtuna!
Chella d' 'e rrose,
Chella d' 'e rrose
I' nun 'a veco cchiù.
 
E mò d' 'e rrose m'+ha restate 'e spine
E m'+ha lassato senza 'nu saluto.
Pe' 'n'+ato ammore, forze, m'+ha traduto.
Ma chi sarrà chist'+ato, 'aggi' 'a sapè.
 
E me passano pe' 'n+nanze
Tutte ll'+amice mieje, a uno, a uno.
Ma surtant'+uno,
'O cchiù sincero,
'O cchiù sincero
I' nun 'o veco cchiù.
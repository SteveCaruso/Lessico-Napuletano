title Canzuncella p' 'e furastiere
author Gigi Pisano
music Rodolfo Falvo
year 1925

Quanno a Napule sponta 'a luna,
Pare overo 'nu riflettore.
Ccà se 'n+cantano 'e furastiere,
Nun se ponno capacità.
 
'O Francese, sfrancesianno,
Dice 'n+faccia a 'na Miss inglese:
"Questa luna non è francese,
Questa è luna napolitan".
 
No, furastiero, chest'è 'a stessa luna
Ca guarda 'a sera Londra e Margellina,
Ma llà nisciuno canta pe' nisciuna
E ccà pustegge, ammore e 'sta marina.
 
E 'a luna vò sapè,
Vò sentere e vedè,
Pe' chesto ride e luce
Comm'+a cchè.
 
Me diceva 'n'+Americano,
Ll'+atu juorno, guardanno 'o mare:
"Molto bello, quanti colori!
In America non così.
 
Anche pesce molto odoroso,
Più movibile, più squisito.
Se toccare con solo un dito,
Io vedere freccechià".
 
Americano mio, siete in errore!
'Stu mare è tale e quale a tutt' 'e mare.
È il cielo azzurro che gli dà colore
Quando, nell'+acqua sua, si va a mirare.
 
Mussiù, v' 'assicur'+i'
C' 'o fatto va accussì!
Currite â casa
E ghiatencello a dì!
 
Furastiero c' 'a primma vota
Viene a Napule pe' capriccio,
Tte ne parte cu 'o rrusso 'n+faccia
È 'o proposito 'e riturnà.
 
Nun fa niente ca vaje dicenno
Ch'è 'o paese d' 'e vermicielle,
Ma 'sta luna cu tanta stelle,
Ma 'stu mare, chi t' 'o pò dà?
 
Nuje, furastiero mio, chesto tenimmo:
'O mare e 'o cielo bello c'+avantammo
E 'o core ca, si troppo 'o 'n+tennerimmo,
Fernesce ca tu 'o cirche e nuje t' 'o dammo!
 
Pirciò tu tuorne ccà,
Pe' chesti nnuvità
Che, a 'n'+atu pizzo,
Nun 'e ppuò truvà.
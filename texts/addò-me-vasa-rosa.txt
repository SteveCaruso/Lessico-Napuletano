title Addò me vasa Rosa
author E.A. Mario
music Raffaello Segrè
year 1907

A Capemonte, 'n+tiempo 'e primmavera,
Quanno pe' ll'+aria va cantanno Ammore
E da luntano se fa bello 'o mare,
Ll'+albere attuorno fanno cchiù friscura.
 
A Capemonte 'n+tiempo 'e primmavera.
 
E Ammore, e Ammore, e Ammore
'M+miez'+a ll'+albere se corre a fà 'na casa,
Se corre a fà 'na casa
Addò ce sta 'na stradulella 'e scesa,
Addò m'+abbraccia,
Addò me vasa Rosa.
 
Addò m'+abbraccia,
Addò me vasa Rosa.
 
Figliole cuntignose e aggraziate,
Vuje ca nun date vase e nun n'+avite,
Si 'e core vuoste se sò fatte 'e preta,
A Capemonte, Ammore 'e 'n+foca, 'e sceta.
 
Figliole cuntignose e aggraziate.
 
E Ammore, e Ammore, e Ammore
'M+miez'+a ll'+albere s'è ghiuto a fà 'na casa,
S'è ghiuto a fà 'na casa
Addò ce sta 'na stradulella 'e scesa,
Addò m'+abbraccia,
Addò me vasa Rosa.
 
Addò m'+abbraccia,
Addò me vasa Rosa.
 
A Capemonte ce sta 'n'+ata reggia
Cu 'nu balcone, 'n'+asteco e 'na loggia.
'Nu passero ce canta ô mese 'e maggio
E 'o core mio ce trase lieggio lieggio.
 
A Capemonte ce sta 'n'+ata reggia.
 
E Ammore, e Ammore, e Ammore
'M+miez'+a ll'+albere s'è ghiuto a fà 'na casa,
S'è ghiuto a fà 'na casa
Addò ce sta 'na stradulella 'e scesa,
Addò m'+abbraccia,
Addò me vasa Rosa.
 
Addò m'+abbraccia,
Addò me vasa Rosa.
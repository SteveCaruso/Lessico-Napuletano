title Buongiorno a Maria
author E.A. Mario
music E.A. Mario
year 1916

'N+copp' â fenesta ca sta 'n+chiusa ancora,
Saglie 'o saluto mio pe' te scetà.
E tu ca saje 'a voce e ca saje ll'+ora,
Statte scetata, ma nun tt'+affaccià!
 
Statte scetata e siente
'Sta voce 'e chi te penza ore e mumente
E, albanno juorno, dint'+a ll'+ombra vene,
Vene e te torna a dì: "Te voglio bbene".
 
Buongiorno, ammore mio, buongiorno, ammore,
Ca nun tte cagne e nun tte può cagnà.
Comm' ô rilorgio, 'o core conta ll'+ore,
Ll'+ora pe' t'+addurmì e pe' te scetà.
 
E tu, cuccata, siente
'A voce 'e chi te sceta puntualmente
E, albanno juorno, dint'+a ll'+ombra vene,
Vene e te torna a dì ca te vò bbene.
 
E po' tt'+adduorme e po' te sceta 'o sole.
Di', che te suonne 'int'+a 'sti suonne tu?
Che t'+hanno miso 'n+core 'sti pparole
Che 'a tantu tiempo nun sentive cchiù?
 
Statte cuccata e siente:
T' 'e ddice chi te penza eternamente
E, albanno juorno, dint'+a ll'+ombra vene.
'E ttre pparole sò: "Te voglio bbene".
title Funtana a ll'ombra
author E.A. Mario
music E.A. Mario
year 1912

'Sta funtanella,
Ca mena 'a tantu tiempo ll'+acqua chiara,
Ha fatto 'a cchiù
'E 'nu seculo 'a cummara.
Piccerenella,
Venette 'a nonna a vevere, e ce steva
'Nu figliulillo, a ll'+ombra, ca 'a vedeva.
 
E, a ll'+ombra, tutt' 'e dduje
Accumminciajeno a se parlà c' 'o "vvuje".
Po' ognuno 'e lloro se parlaje c' 'o "ttu".
E, sempe cumpiacente,
'Sti ffronne, alleramente,
Facevano "ciù-ciù".
 
Po' ce venette
Pur'+io 'na vota ca stevo arzo 'e sete
E ca cercavo 'e vvie fresche e cujete.
E te vedette
E tt'+accustaste e mm'+accustaje pur'+io
E 'o core tujo cercava 'o core mio.
 
Venettemo 'a ddoje strate
E p'+una ce sperdettemo abbracciate,
Pe' ce vasà, pe' nun ce lassà cchiù.
E, sempe cumpiacente,
'Sti ffronne, alleramente,
Facevano "ciù-ciù".
 
Quant'+ate appriesso
Doppo tante e tant'+anne venarranno?
Quant'+ate matremmonie se farranno?
Mò fanno 'o stesso:
Quase tutt' 'e ffigliole 'e 'stu paese
E, 'a sprucete ca sò, po' sò curtese.
 
E, spicialmente 'a 'state,
Aspettano 'e figliule 'n+nammurate
E 'sta funtana attacca 'a giuventù.
E, sempe cumpiacente,
'Sti ffronne, alleramente,
Ce fanno 'stu "ciù-ciù".
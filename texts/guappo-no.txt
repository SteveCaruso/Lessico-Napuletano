title Guappo? No!
author Francesco Fiore
music Ernesto Tagliaferri
year 1918

Guappo? No! Nun songo guappo,
Ma si stongo fatto a vino
Quacche sera ca t'+acchiappo,
Faccio overo 'o malandrino.
 
E te dico: "Ccà stongh'+i',
Si pe' 'st'+uocchie aggi' 'a murì,
Si pe' tte mm'+aggi' 'a dannà,
Figlia mia, tt' 'o ppuò scurdà.
 
Io sò giovane e sò forte
E mm'+appicceco cu 'a morte
Pe' campà".
 
Tu sì bella e nun me siente.
Io sò brutto e pe' fà 'o bello
Mme 'mbriaco e, si me tiente,
T'+accarezzo cu 'o curtiello.
 
E po' dico: "Ccà stongh'+i',
Si pe' 'st'+uocchie aggi' 'a murì,
Si pe' tte mm'+aggi' 'a dannà,
Figlia mia, tt' 'o ppuò scurdà.
 
Io t'+accido e nun me 'm+porta
Ca te voglio pure morta
'Mbracci'+a mme".
 
Guappo? No! Nun songo guappo
E nun stongo fatto a vino.
Cchiù te tremmo e mme ne scappo,
Cchiù te sento e mm'+avvicino.
 
E te dico: "Stongo ccà,
Si pe' tte mm'+aggi' 'a dannà,
Si pe' 'st'+uocchie aggi' 'a murì,
Io sò pronto a dì ca sì.
 
'N+nanz'+a te nun faccio 'o forte
E si vuò, mm'+abbraccio 'a morte
Pe' murì".
title 'A casa 'e donn'Amalia
author Alfonso Fiordelisi
year 1907
music Umberto Mazzone

Donn'+Amà,
Quann'+i' 'mmocco 'sta via,
Quanno guardo 'sta bella fenesta
Addò vuje nce tenite 'na testa
Cu 'na rosa, i' mme sento murì!
 
Ma si è bella 'a fenesta, cchiù bella
Sarrà 'a casa, donn'+Amà, ca tenite
E ogne vota ca passo, credite,
Tengo 'a smania 'e vulerme 'mpezzà!
 
"Don Gennà, mi scuserete?"
"Non è cosa per la quale!"
"Donn'+Amà, si permettete,
I' ve voglio visità".
 
"Troppo onore, ma 'o ssapite:
I' sò vedova 'a tre anne
E da allora, me capite,
Maje nisciuno faccio entrà!"
 
" 'A tre anne?" "Certamente!"
"Maje nisciuno?" "Maje nisciuno!"
"Chest'è forte overamente!
Nun 'o crero, donn'+Amà!"
 
Pe' tre mise ogne ghiuorno passavo
Donn'+Amalia 'nzerrata se steva,
I' sperevo, sperevo, sperevo
E donn'+Amalia 'ncucciava a dì No!
 
Ma 'na sera ca steva affacciata
I' dicette: "Donn'+Amà, me credite,
I' mò moro! Don Gennà, che dicite?
Donn'+Amà, me dicite ca Sì!"
 
Si nce vede quacheduno
Manco 'e sierpe song' asciute.
"Chi sta llà?" "Nun è nisciuno!
E 'mmuccateve, don Gennà!"
 
Comm'è scuro! "Sò trasuto?"
"Sì trasuto". Nun me pare.
Mamma mia, mme sò sperduto!
"E addò stongo, donn'+Amà?"
 
"Tu mò staje dint'ô salone".
Chist'è 'o llario ô Mercatiello!
Ccà se corre c' 'o spadone!
"Bonasera, donn'+Amà!"
 
'Na matina donn'+Amalia assummaje:
"Che cos'è? Che cos'è t'+hê scurdato?"
"Pe' sapè, piccerì, chella strata
Né pecché te faje caro a vedè.
 
Aggio 'a casa mo' mo' sceriate:
È 'nu specchio, 'nu vero brillante.
Pare proprio 'na casa 'e rignante,
Viene e vire ch'è fatta pe' tte!
 
Che rispunne?" "Me scusate!"
"Comme, comme!" "Si nun vengo…"
"Nun sò avvezzo". "Perdonate!
Llà nun saccio ch'+aggi' 'a fà!"
 
"Bella mia,
I' mme sò fatto una sola cammarella".
"Chella casa sarrà bella
Ma pe' mme, pe' mme nun va!
 
È 'abitudine, capite,
C'è chi veve 'nfaccia ô cato".
"I' mme songo abituato c' 'o bicchiere.
Bonasera, donn'+Amà!"
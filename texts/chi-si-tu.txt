title Chi sì tu?
author Roberto Bracco
music Vincenzo D'Annibale
year 1924

Chi sì tu c' 'a tiempo assaje,
'M+miez' â gente, sto ncuntranno?
Bella comm'+a 'na Madonna
Mentre tantu male faje!
Chi sì tu, ca pure quanno
Io te veco 'n+zuonno, sola,
Nun me dice 'na parola
E de me pietà nun aje?
Pe' tte mme struje e scampo
Cchiù nun aggio,
Pe' tte io ancora campo
Sentennome murì.
Pe' tte, 'nu juorno o 'n'+ato,
Murarraggio
E, intanto, no, nun saccio,
Nun saccio tu chi sì!
 
Chi sì tu, comm'+a 'na rosa
Senz'+addore e armata 'e spine,
Che cammina superbiosa,
Cchiù regina d' 'e rregine?
Chi sì tu che spanne 'a luce
D'+oro e ddoce 'e primmavera
E ch'+a mme me lasse ascuro
Cu 'na sciorta accussì nera?
Pe' tte sò addeventato
'Nu cecato,
E cchiù 'nu raggio 'e sole
Io nun 'o veco ascì.
Pe tte, 'nu juorno o 'n'+ato,
Murarraggio
E, intanto, no, nun saccio,
Nun saccio tu chi sì!

'N+chiusa dint'+a 'nu mistero
Tu che pienze? Tu che siente?
T'+annascunne 'e sentimente,
T'+annascunne ogne penziero.
Da che parte sì venuta?
E, dimane, addò jarraje?
Manco chesta!.. sorda e muta
'Na risposta nun m' 'a daje.
Pe' tte mme sò accurdato
Già cu 'a morte
E già 'o demmonio 'e pporte
D' 'o 'nfierno fa arapì.
Pe' tte, pe' tte dannato
Murarraggio
E, intanto, no, nun saccio,
Nun saccio tu chi sì!
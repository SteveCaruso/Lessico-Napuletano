title Serenata napulitana
author Salvatore Di Giacomo
year 1897
audio serenata-napulitana-roberto-murolo.mp3 Roberto Murolo

Dimme, dimme a chi pienze assettata
sola sola addereto a sti llastre?
'Nfacci' 'o muro 'e rimpetto stampata
veco n'+ombra e chest'+ombra si' tu!
 
Fresca è 'a notte: 'na luna d'+argiento
saglie 'ncielo e cchiù ghianca addeventa:
e nu sciato, ogne tanto, d' 'o viento
mmiez' a st'+aria se sente passà.
 
Ah, che notte, ah, che notte!
Ma pecché nun t'+affacce?
Ma pecché, ma pecché me ne cacce,
Catarì, senza manco parlà?
 
Ma ce sta nu destino,
e io ce credo e ce spero.
Catarì! Nun è overo!
Tu cuntenta nun si'!
 
Catarì, Catarì, mm' e' lassato,
tutto 'nzieme st'+ammore è fernuto:
tutto 'nzieme t' e' sciveto a n'+ato,
mm' e' nchiantato e mm' e' ditto bonnì!
 
E a chist'+ato ca mo' tu vuo' bene
staie penzanno e, scetata, ll'+aspiette;
ma chist'+ato stasera nun vene
e maie cchiù, t' 'o dico io, venarrà!
 
No! Nun vene, nen vene.
Ll'+aggio visto p' 'a strata
cammenà core a core cu' n'+ata
e, rerenno, parlaveno 'e te.
 
Tu si' stata traduta!
Tu si' stata lassata!
Tu si' stata 'nchiantata!
Pure tu! Pure tu!
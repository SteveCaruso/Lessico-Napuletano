title Ammore 'e femmena
author E.A. Mario
music Evemero Nardella
year 1908

Me vuò dà 'a 'n+tennere,
M' 'o vvuò fà credere
Ca me vuò troppo bbene,
Ca, nun vedennome,
T' 'a passe a chiagnere,
Te siente dint' ê ppene.
Ma è maje possibile
Ch'+esce 'na lacrema
A dint'+a 'st'+uocchie, oje nè?
Tu 'o ssaje ca 'e llacreme
'St'+uocchie t' 'e sciupano.
Tu 'o ssaje cchiù meglio 'e me.
 
Ammore 'e femmena
È 'nu ricamo 'e chiacchiere:
Parole ca lusingano,
Prumesse ca se scordano.
È 'na buscia,
'Mpastata 'e mele e zuccaro,
'Na fantasia
Ca vene e se ne va.
 
Quanta miracule
Pò fà 'na femmena
Si 'a lassa 'o 'n+nammurato.
Ma 'nu remmedio
S' 'o trova subbeto,
Se calma e penza a 'n'+ato.
Comme s'+attaccano,
Se ponno sciogliere
Tutt' 'e ccatene, oje nè.
È accussì facile
A cagnà maschera
Comme faje tu cu mme.
 
Ammore 'e femmena
È 'nu ricamo 'e chiacchiere:
Parole ca lusingano,
Prumesse ca se scordano.
È 'na buscia,
'Mpastata 'e mele e zuccaro,
'Na fantasia
Ca vene e se ne va.
 
Tu mò, sentennome,
Te miette a ridere,
Me faje 'stu pizzo a riso.
Sì amara e spruceta,
Sì doce e affabile,
Ll'+Inferno e 'o Paraviso.
E tu saje ridere
Pe' me fà dicere
Chello ca dice tu.
Ma nun 'o perdere
'Stu tiempo, è inutile,
Io nun te credo cchiù!
 
Ammore 'e femmena
È 'nu ricamo 'e chiacchiere:
Parole ca lusingano,
Prumesse ca se scordano.
È 'na buscia,
'Mpastata 'e mele e zuccaro,
'Na fantasia
Ca vene e se ne va.
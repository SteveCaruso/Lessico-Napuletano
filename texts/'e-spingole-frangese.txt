title 'E spingole frangese
author Salvatore Di Giacomo
music Enrico De Leva
year 1888

'Nu juorno mme ne jette da la casa,
Jenno vennenno spingole frangese.
'Nu juorno mme ne jette da la casa,
Jenno vennenno spingole frangese.
 
Me chiamma 'na figliola: "Trase, trase!
Quanta spingole daje pe' 'nu turnese?"
Me chiamma 'na figliola: "Trase, trase!
Quanta spingole daje pe' 'nu turnese?"
 
E io, che songo 'nu poco veziuso,
Subbeto mme 'm+muccaje dint'+a 'sta casa.
"Ah, chi vò belli spingole frangese?
Ah, chi vò spingole, chi vò?"
 
Dich'+io: "Si tu me daje tre o quatto vase,
Te dongo tutt' 'e spingole frangese".
Dich'+io: "Si tu me daje tre o quatto vase,
Te dongo tutt' 'e spingole frangese".
 
Pizzeche e vase nun fanno purtose
E può ghienchere 'e spingole 'o paese.
Pizzeche e vase nun fanno purtose
E può ghienchere 'e spingole 'o paese.
 
Sentite a mme ca, pure 'm+Paraviso,
'E vase vanno a cinche 'nu turnese!
"Ah, chi vò belli spingole frangese?
Ah, chi vò spingole, chi vò?"
 
Dicette: "Bellu mio, chist'è 'o paese,
Ca, si te prore 'o naso, muore acciso!"
Dicette: "Bellu mio, chist'è 'o paese,
Ca, si te prore 'o naso, muore acciso!"
 
E i' rispunnette: "Agge pacienza, scusa!
'A tengo 'a 'n+nammurata e sta ô paese".
E i' rispunnette: "Agge pacienza, scusa!
'A tengo 'a 'n+nammurata e sta ô paese".
 
E tene 'a faccia comm' ê ffronne 'e rosa,
E tene 'a vocca comm'+a 'na cerasa.
"Ah, chi vò belli spingole frangese?
Ah, chi vò spingole, chi vò?"
title Carmela 'e San Sivero
author Giovanni Capurro
music Eduardo Di Capua
year 1894

T'+aggio vista pe' 'm+miezo Tuleto
Cu 'a nutriccia e 'o piccerillo;
'O cchiù grousso cujeto cujeto
Cammenava affianco a te.
Stive bona cu 'a giacca 'e velluto,
C' 'o cappiello 'e 'm+maretata,
Cchiù simpatica t'+aggio truvata,
Ma t'+avria ditto accussì:
 
"Carmè, suonno 'e 'stu core,
Suonno d' 'a Sanità,
Dimme, addò sta cchiù ammore
'E chilli tiempe llà?
Sì ancora bella, è overo,
Ma che te voglio dì?
Carmela 'e San Sivero,
Carmela mia nun sì!"
 
T'+arricuorde? Mò fanno cinc'+anne,
Steva 'a festa e se cantava;
Io sunavo, e sunanno sunanno,
Ce capettemo, Carmè.
Chella sera tenive 'na rosa
E 'nu crespo pe' scialletto;
Cu che grazia luvannela 'a pietto,
Chella rosa 'a diste a mme.
 
Carmè, suonno 'e 'stu core,
Suonno d' 'a Sanità,
Dimme, addò sta cchiù ammore
'E chilli tiempe llà?
Sì ancora bella, è overo,
Ma che te voglio dì?
Carmela 'e San Sivero,
Carmela mia nun sì!
 
Mò sì ricca e mugliera 'e 'nu conte,
Ma 'stu core avria 'a sapè:
Quanta vvote, Carmè, sott' ô Ponte,
Tu chiagniste 'm+pietto a mme!
E dincello ca 'm+ponta a 'sta vocca
Trova ancora 'o sciato mio,
Trova 'e vase ca t'+aggio dat'+io
Ca vulessene parlà!
 
Carmè, suonno 'e 'stu core,
Suonno d' 'a Sanità,
Dimme, addò sta cchiù ammore
'E chilli tiempe llà?
Sì ancora bella, è overo,
Ma che te voglio dì?
Carmela 'e San Sivero,
Carmela mia nun sì!
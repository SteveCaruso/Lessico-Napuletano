title Canzona bella
author Vincenzo Russo
music Eduardo Di Capua
year 1904

Vuje, ca d' 'e bbelle la cchiù bella site,
Veniteve a affaccià for' 'o balcone!
Scetateve 'nu poco, nun durmite!
Sentite quant'è ddoce 'sta canzona!
 
Chesta canzona, ca ve stò cantanno,
È tutta sentimento e 'spressione
Ca vene da 'nu core 'e passione.
'Stu core ca, pe' vuje, soffre 'a 'n'+anno.
 
Vurria addeventà chistu cuscino,
Addò 'sta faccia 'e rosa vuje appujate.
Sul'+accussì ve venarria vicino
E vasarria 'sti ttrezze avvellutate.
 
Bella, ca d' 'e bbellizze ca tenite,
Facite 'm+miria 'e stelle 'e 'm+miez' ô cielo.
P' 'o scuorno, 'a luna già s'+ha miso 'o velo
Pecché cchiù bella d'+essa vuje parite.
 
Tutte 'sti rrose 'e for'+a 'sta fenesta,
Aspettano ca forse v'+affacciate.
Ve stanno priparanno già 'na festa
Pe' quanno vuje, da 'o suonno, ve scetate.
 
E si 'stu suonno, a vuje, ve dà arricietto,
Pe' mme, 'o suonno nun esiste maje.
Me diceno 'e llenzole 'e dint' ô lietto:
"Si vene nenna toja, durmarraje".
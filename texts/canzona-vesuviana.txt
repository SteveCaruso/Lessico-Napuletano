title Canzona vesuviana
author E.A. Mario
music E.A. Mario
year 1910

Se ne sagliesse â parte d'+Uttajano
Chi vò campà cujeto, si vò bbene.
Saccio 'na casarella fore mano
Cu dduje balcune e, attuorno, 'e tterre chiene
'E resedà e garuofane schiavune.
 
Jenche 'e ciardine 'e rrose 'a primmavera,
Ll'+autunno, 'm+miez' ê vvigne, mena ll'+oro.
Ce canta 'o core mio, matina e sera,
E, tutto ll'+anne, 'o core mio suspira.
 
E saglie 'o core mio 'n+copp' â muntagna,
Addò ll'+ammore 'o vò fà fà 'a vennegna,
Vase ca sò cchiù meglio d' 'o sciampagne.
E, quann' 'a 'n+cigne, è tennera e sanguegna
'Sta vocca rossa ch'è 'a cchiù bella vigna.
 
Acene d'+uva songo 'e vase doce,
E cchiù arzulenta è ll'+uva, e cchiù me piace.
Chella è 'a passiona che m'+abbampa e coce,
Chella è 'a passiona ca me fa felice.
 
Saglimmo a dduje. Cantammo. E canta ll'+eco
Pe' 'm+miez'+a 'e chiuppe d' 'a muntagna amica
E ce desiderammo… 'O ppenzo, 'o vveco.
Lapillo 'e fuoco è 'ammore, quanno trica
E trica, e ce fa ardente a poco a poco.
 
E nuje saglimmo. E stammo 'n+cielo quase.
Luntane, veco casarelle e chiese.
Ah, che funiculare songo 'e vase!
Nuje ce vasammo e ghiammo 'm+Paraviso.